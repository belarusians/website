---
type: "news"
title: "Прадстаўнік Асацыяцыі MARA пакідае Каардынацыйную Раду"
date: "2023-06-16"
backgroundUrl: "/news/cs.jpg"
description: "На сваім чарговым сходзе 10 чэрвеня 2023 г. праўленне Асацыяцыі беларусаў у Нідэрландах MARA пастанавіла адклікаць з Каардынацыйнай Рады свайго прадстаўніка Валерыя Крычала."
tags: []
---

# Прадстаўнік Асацыяцыі MARA пакідае Каардынацыйную Раду

На сваім чарговым сходзе 10 чэрвеня 2023 г. праўленне Асацыяцыі беларусаў у Нідэрландах MARA
пастанавіла адклікаць з Каардынацыйнай Рады свайго прадстаўніка Валерыя Крычала. Канкрэтную
дату завяршэння дзейнасці прадстаўніка праўленне пакідае на яго меркаванне, прымаючы да ўвагі
неабходнасць перадачы спраў як спікера фракцыі свайму пераемніку. У якасці каментара, праўленне
Асацыяцыі паведамляе, што рашэнне было прынята на аснове серыі справаздач Валерыя Крычала аб яго
працы ў КР на працягу больш за 4 месяцы і аб стане спраў у гэтым органе, а таксама ўлічваючы яго
меркаванне, што далейшае выкананне ім мандата Асацыяцыі ў Савеце не уяўляецца перспектыўным, па
двух асноўных пунктах: прасоўванне парадку дня дыяспар у КР і садзейнічанне трансфармацыі КР у
напрамку пратапарламента.

Грунтуючыся на змесце справаздачы, праўленне Асацыяцыі MARA хацела б рэкамендаваць Каардынацыйнай
Радзе стварыць умовы для прыцягнення ў Раду дэлегатаў, якія будуць рэальна прадстаўляць беларускія
супольнасці як унутры краіны, так і ў дыяспарах, увесці практыку рэгулярнай справаздачнасці 
дэлегатаў перад арганізацыямі і суполкамі, якія яны прадстаўляюць, а таксама істотна палепшыць 
інфармаванне беларускае грамадскасці аб задачах і дзейнасці Каардынацыйнай Рады як яе 
прадстаўнічага органа. Далей, праўленне Асацыяцыі хацела б бачыць больш калегіяльную атмасферу
ў форумах КР і ўвядзенне рэгламенту медыяцыі канфліктаў, якія там узнікаюць. Якаснае паляпшэнне 
працы КР у гэтых кірунках з'яўляецца ўмовай для дэлегавання Асацыяцыяй сваіх прадстаўнікоў туды
ў будучыні.


[канчатковая справаздача прадстаўніка Асацыяцыі MARA аб працы ў КР](https://docs.google.com/document/d/1IoOBtsZFRoGwW_l2eJHNh-iUgR02DBJLpYrf4iuIk3U/edit)