---
type: "news"
title: "Прадстаўнік Асацыяцыі MARA пакідае Каардынацыйную Раду"
date: "2023-06-16"
backgroundUrl: "/news/cs.jpg"
description: "На сваім чарговым сходзе 10 чэрвеня 2023 г. праўленне Асацыяцыі беларусаў у Нідэрландах MARA пастанавіла адклікаць з Каардынацыйнай Рады свайго прадстаўніка Валерыя Крычалло."
tags: []
---

# Прадстаўнік Асацыяцыі MARA пакідае Каардынацыйную Раду

На сваім чарговым сходзе 10 чэрвеня 2023 г. праўленне Асацыяцыі
беларусаў у Нідэрландах MARA пастанавіла адклікаць з Каардынацыйнай
Рады свайго прадстаўніка Валерыя Крычалло. Канкрэтную дату завяршэння
дзейнасці прадстаўніка праўленне пакідае на яго меркаванне. У якасці
каментара, праўленне Асацыяцыі паведамляе, што рашэнне было прынята на
аснове серыі справаздач Валерыя Крычалло аб яго працы ў КР на працягу
больш за 4 месяцы і аб стане спраў у гэтым органе, а таксама ўлічваючы
яго меркаванне, што далейшае выкананне ім мандата Асацыяцыі ў Савеце
не уяўляецца перспектыўным, па двух асноўных пунктах: прасоўванне
парадку дня дыяспар у КР і садзейнічанне трансфармацыі КР у напрамку
пратапарламента.

Грунтуючыся на змесце справаздачы, праўленне Асацыяцыі MARA хацела б
рэкамендаваць Каардынацыйнай Радзе прыкладаць больш намаганняў для
ўсталявання належнай сувязі яе дэлегатаў з беларускім грамадствам і
дыяспарамі, увесці практыку рэгулярнай справаздачнасці дэлегатаў перад
арганізацыямі і суполкамі, якія яны прадстаўляюць, а таксама істотна
палепшыць інфармаванне беларускае грамадскасці аб задачах і дзейнасці
Каардынацыйнай Рады як яе прадстаўнічага органа. Далей, праўленне
Асацыяцыі хацела б бачыць больш калегіяльную атмасферу ў форумах КР і
ўвядзенне рэгламенту медыяцыі канфліктаў, якія там узнікаюць. Якаснае
паляпшэнне працы КР у гэтых кірунках з'яўляецца ўмовай для дэлегавання
Асацыяцыяй сваіх прадстаўнікоў туды ў будучыні.

[канчатковая справаздача прадстаўніка Асацыяцыі MARA аб працы ў КР](https://docs.google.com/document/d/1IoOBtsZFRoGwW_l2eJHNh-iUgR02DBJLpYrf4iuIk3U/edit)